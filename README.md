**WebSystems Lab 1**

Task:
Лабораторна робота №1: Основи систем контролю версій та мінімальний вебпроєкт

Мета:
Ознайомитися з системами контролю версій, навчитися працювати з гілками та репозиторіями, а також створити мінімальний вебпроєкт на базі обраних технологій.

Загальні вимоги:
Максимальна кількість балів за виконання роботи: 10 балів.
Обовʼязкові завдання (на 8 з 10 балів).
Додаткові завдання (на 2 з 10 балів).

Обов’язкові завдання (8 балів):

    • Вибір технологій:
Оберіть мову програмування та відповідний вебфреймворк. Можливі варіанти:
Java + Spring Boot
JavaScript + Node.js
Python + Django
Ruby + Rails
Ви також можете вибрати іншу мову програмування або вебфреймворк за вашим бажанням.

    • Створення мінімального вебпроєкту:

Використовуючи обрані технології, створіть проєкт, що запускає вебсервер.
Реалізуйте один ендпоінт GET /products/{productId}, де productId — це ціле число.
Ендпоінт має повертати JSON у форматі:
{ "id": "{productId}", "name": "{productId} name" }
Наприклад, при запиті GET /products/1, відповідь повинна бути:
{ "id": "1", "name": "1 name" }

    • Ініціалізація репозиторію:

Ініціалізуйте локальний Git-репозиторій для вашого проєкту.
Створіть основну гілку (main).

    • Синхронізація з віддаленим репозиторієм:

Створіть віддалений репозиторій на одному з сервісів (GitHub, GitLab, Bitbucket тощо).
Синхронізуйте локальний репозиторій з віддаленим (push до віддаленого репозиторію).



    • Гілка release-candidate:

Створіть гілку release-candidate з основної гілки (main).
Відправте її на віддалений репозиторій.

    • Робота з гілками:

Створіть нову гілку для функціональності від гілки main або гілку виправлення дефекту з release-candidate.
Додайте в неї зміни та зробіть push на віддалений репозиторій.
Створіть запит на злиття (merge request або pull request) цієї гілки з однією з основних гілок (main, release-candidate).

Демонстрація:

Під час захисту роботи продемонструйте створення гілки, внесення змін та створення запиту на злиття.

Додаткові завдання (2 бали):

    • Налаштуйте віддалений репозиторій так, щоб обовʼязково використовувалася стратегія злиття Merge without commit (стратегія fast-forward) і потребувався rebase перед злиттям, якщо головна гілка пішла далі.
    • Налаштуйте захищену гілку (protected branch) для гілки release-candidate.
    • Налаштуйте доступ до віддаленого репозиторію за допомогою SSH-ключа. Забороніть використання логіна та пароля для доступу до репозиторію.
